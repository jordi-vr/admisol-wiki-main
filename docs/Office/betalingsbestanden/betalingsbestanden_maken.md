---
sidebare_position: 2
---

# Hoe maak ik een betalingsbestand?

Om een betalingsbestand aan te maken, volg je de volgende stappen. Ga via ‘financieel beheer’ naar ‘betalingsbestand’. Je klikt hierop en krijgt volgend scherm:

![alt text](/img/images/image261.png)

Vul in eerste instantie een vervaldatum in. Alle facturen met vervaldatum kleiner of gelijk aan deze datum, zullen worden meegenomen in de lijst. Kies bij 'borg' of je alle facturen, alleen de facturen met borg, of alle facturen zonder borg wilt zien. Klik op 'betalingsvoorstel'. Vervolgens krijg je een raster zoals dit te zien:

![alt text](/img/images/image193.png)

Kies de gewenste bank van waaruit je wilt betalen. Je ziet alleen banken, financiële dagboeken, waarvoor een bankrekening is ingevuld. Ook wordt het beschikbare bedrag op de bank weergegeven. Dit is wel alleen nauwkeurig als de bank correct is bijgeboekt!


Hier wordt de lijst met facturen weergegeven, en je kunt de gewenste facturen aanvinken ter betaling. Als je ze allemaal wilt betalen, kun je onderaan op 'alles selecteren' klikken. Zorg er wel voor dat de lijnen groen zijn. Als de lijnen rood zijn, kan dit te wijten zijn aan redenen zoals ontbrekende adresgegevens, bankrekeningnummer, of andere informatie bij leveranciersfiches of inkomende facturen. Controleer en pas indien nodig aan.


Nadat je de gewenste facturen hebt aangevinkt, klik je op 'maak betalingsbestanden'. Er verschijnt een bevestigingsvenster. Klik op ‘start’ om het betalingsbestand aan te maken en op te slaan. Het bestand krijgt een unieke naam. Je kunt dit bestand later altijd weer oproepen.


Om je leveranciers effectief te betalen, moet je het gegenereerde bestand uiteraard nog opladen in je homebanking applicatie.

