---
sidebar_position: 1
---

# Tax-adres profiel 

Bij het tax-adres profiel is de centrale vraag ‘wie’? Met wat voor klant of leverancier hebben we te maken, met andere woorden. Een overzicht van de mogelijkheden vind je bij ‘instellingen’, ‘BTW-instellingen’, ‘tax-adres profiel’: 

![alt text](/img/images/image30.png)

Klik op de groene plus om een nieuw tax-adres profiel te maken. Daar zal je dezelfde velden terugvinden als in bovenstaand scherm:

<u>Tax-adres profiel</u>

De code die je gebruikt bij het boeken en die wordt ingevuld bij de klanten- en leveranciersfiches.

<u>Omschrijving DE / FR / NL / UK</u>

Een veld waarin je een beschrijving kunt invoeren voor elke taal die je hebt ingesteld.

<u>BTW inbegrepen</u>

Als dit geactiveerd is, wordt automatisch de BTW uitgesplitst bij het invoeren van het totaalbedrag bij een aan- of verkoopfactuur.

<u>Factuurinfo DE / FR / NL / UK</u>

Het invullen van deze tekst zorgt ervoor dat de informatie automatisch wordt ingevuld op de uitgaande facturen in de geselecteerde taal.

<u>Intrastat</u>

Als dit geactiveerd is, wordt het gekozen tax-adres profiel opgenomen in de Intrastat-aangifte als er ook een tax-code met intrastat geselecteerd is.

