---
sidebar_position: 6
---

# Hoe draag ik mijn cijfers over naar een nieuw boekjaar?


Om de saldi van balansrekeningen van het vorige boekjaar over te brengen naar het huidige boekjaar, kun je het hulpprogramma ‘overdracht vorig boekjaar’ gebruiken. Je vindt het terug bij de instellingen, hulpprogramma’s, ‘overdracht vorige boekjaar’. Maar hoe doe je dat?


Controleer eerst of de periodes voor het nieuwe boekjaar zijn aangemaakt. Zorg ervoor dat je je in de openingsperiode ‘0’ van het nieuwe boekjaar bevindt. Ga vervolgens naar het hulpprogramma en vul onderstaand kader in op deze manier:

![alt text](/img/images/image71.png)

<u>Dagboek</u>

Geef de code van je diverse dagboek in dat je wilt gebruiken, bijvoorbeeld ‘DV’ voor ‘diverse verrichtingen’ in dit geval.


<u>Volgnummer</u>

Indien u reeds een overdracht gedaan hebt dan kan u hier het volgnummer van de vorige overdracht invullen om deze te overschrijven. Laat dit leeg om een nieuw nummer toe te wijzen.


<u>Info</u>

Geef een omschrijving in, bijvoorbeeld ‘opening’.


Bevestig de overdracht door te klikken op ‘overdracht vorig boekjaar’. Wij zullen nu automatisch een diverse verrichting aanmaken met de rekeningsaldi van het vorige boekjaar. Als de overdracht is voltooid, wordt de lijst ‘diverse’ weergegeven. Vervolgens moet je enkel nog bewaren


*Tip: je kunt dit hulpprogramma meerdere malen laten lopen als je na de eerste overdracht nog aanpassingen doorvoert in het vorige boekjaar. Je volgt in dat geval precies dezelfde stappen zoals hierboven beschreven.*


*Tip: als je al diverse verrichtingen hebt ingeboekt voor het nieuwe boekjaar, zal je in periode ‘0’ niets meer kunnen aanbrengen. Een handige oplossing hiervoor is, dat je een nieuw divers dagboek aanmaakt, bijvoorbeeld ‘DO’ voor ‘diverse opening’. In dit dagboek zal je de overdracht nog kunnen doen.*