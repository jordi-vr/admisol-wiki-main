---
sidebare_position: 2
---

# Hoe stel ik budgetten in?

**Automatisch laten instellen**

Ga via ‘financieel beheer’ naar ‘budget’. De eerste keer dat je dit doet, wordt je automatisch doorverwezen naar de instellingen van de budgetteringsmodule. Hier kun je eenvoudig enkele zaken vooraf instellen:

![alt text](/img/images/image75.png)

1. In eerste instantie kun je eenvoudig je budgetten laten genereren door ons. Hier worden standaard budgetten aangemaakt, zoals 70 ‘omzet’, 60 ‘aankopen’, 61 ‘kosten’, 618 ‘loon zaakvoerder’, 62 ‘lonen’, en 65 ‘financiële kosten’.

2. In tweede instantie kun je deze budgetten automatisch laten linken aan de passende grootboekrekeningen. Hiermee koppel je dus de budgetdefinities aan de correcte posten, zodat je inzicht krijgt in de cijfers.

3. In derde instantie kun je deze budgetten automatisch laten aanvullen met gegevens van vorig jaar. Je budgetten zullen dus gebaseerd worden op realistische cijfers. Je kan deze gegevens nog steeds aanpassen door middel van export en import van budget-detail.

*Tip: je kunt kiezen tussen jaarbudgetten en periodebudgetten. Een jaarbudget verdeelt het bedrag gelijkmatig over de periodes, terwijl een periodebudget bedragen specifiek per periode invult. Beide soorten kunnen door elkaar worden gebruikt.*


**Eigenhandig budgetten instellen**

Net zoals bij het automatisch aanmaken van de budgetteringsmodule doorloop je drie stappen als je dit eigenhandig wilt doen:




1. **Budgetten benoemen**

Hiervoor ga je naar je budgetinstellingen, 'budget definitie' en ten slotte groene plus:  

![alt text](/img/images/image256.png)

<u>Budget</u>

Code of nummer van het budget.


<u>Omschrijving</u>

Naam die je aan het budget wil geven.


<u>Teken veranderen</u>

Indien het boekhoudkundig credit staat vink je dit aan om positieve waarden te bekomen.


<u>Prorata</u>

Vink dit aan indien je met een jaarbudget zal werken in periode ‘0’, laat dit uitgevinkt indien je per periode je budget opmaakt.


<u>Min</u>

Minimale percentage van het meterbereik (0)


<u>Max</u>

Maximale percentage van het meterbereik (160)


<u>Van groen</u>

Het percentage waar het groene meterbereik start, groen is de interpretatie van je cijfers.


<u>Tot groen</u>

Percentage waar het groene meterbereik stopt


<u>Idem voor geel, oranje en rood</u>

2. **Wijs algemene rekeningen toe aan de budgetten**

Dit doe je niet via het onderdeel ‘budget’ in ‘financieel beheer’, maar wel via het overzicht met alle grootboekrekeningen in onze tool. Je vindt dit terug onder ‘basisbestanden’ en dan de ‘rekeningen’. Je zoekt de rekeningen die je wilt toevoegen aan je budget en wijst ze in de rekeningfiche toe via onderstaand kadertje:

![alt text](/img/images/image79.png)

3. **Geef cijfers aan je budgetten**

Tot slot kun je je budgetcijfers invoeren. Je kan dit doen voor een jaar, of per periode, en beide methoden kan je ook door elkaar gebruiken. Zo kan het handig zijn om de budgettering van je verkopen per periode te bekijken, maar je lonen jaarlijks.

Het toewijzen van deze cijfers loopt via de budgetinstellingen, ‘budget detail’:
![alt text](/img/images/image191.png)

<u>Budget</u>

Je kent in eerste instantie het budget toe aan de detailfiche.


<u>Boekjaar</u>

Je kiest voor welk boekjaar je een budget wilt opstellen.


<u>Periode</u>

Indien je hier periode ‘0’ laat staan, zullen we uitgaan van een jaarbudget, indien je de periode specificeert gaan we uit van een budget per periode. Bij een jaarbudget en als de definitie op pro-rata staat gaat Admisol het vermelde budget hier delen door het aantal periodes om het budget per periode te bepalen.


<u>Bedrag</u>

Je kent een bedrag toe aan het budget.


<u>Analytisch</u>

Je kan een budget ook toewijzen aan een van onze vijf analytische methoden: per project, per afdeling, par analytische post, per wagen of per medewerker


