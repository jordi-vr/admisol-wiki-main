---
sidebar_position: 2
---

# Hoe maak ik een repetitieve taak?

Om repetitieve taken aan te maken, begin je vanuit de instellingen voor taken door te navigeren naar ‘repetitive taaknummers’. Wat je in dit onderdeel kan doen, is groepen creëren voor de verschillende repetitieve taken. We illustreren dit aan de hand van ons voorbeeld 'BTW-aangifte'. Je zou hier een gelijknamig onderdeel kunnen aanmaken bij beschrijving, met willekeurig nummer ‘1’.

![alt text](/img/images/image70.png)

In de volgende fase keren we terug naar ons overzicht met de instellingen en gaan we naar de ‘repetitieve taken’. We klikken op de groene plus om een repetitieve taak aan te maken:

![alt text](/img/images/image88.png)

<u>Repetitieve taaknummer</u>

In eerste instantie ga je de repetitieve taak toewijzen aan een nummer, een groep dus. Dit is nodig opdat je alle repetitieve taken van een groep in één keer kan creëren.


<u>Taakdefinitie</u>

Je kan een definitie, met bijhorend detail en competenties linken.


<u>Adres</u>

Je kiest of de taak betrekking heeft op een klant of leverancier, en in tweede instantie ga je op zoek naar de specifieke klant of leverancier voor wie je die taak wil uitvoeren.


Om verder te gaan met ons voorbeeld, zouden we hier het volgnummer van onze groep BTW-aangifte kunnen toevoegen, onze taakdefinitie van de BTW-aangifte, en ten slotte kunnen we voor iedere klant voor wie deze taak moet gebeuren een repetitieve taak aanmaken.


Zodra al deze instellingen zijn voltooid, kunnen we op gezette tijden onze repetitieve taken automatisch laten lopen. Dit doe je alweer via de instellingen, via de onderste link. Hier kies je eenvoudigweg welke groep van repetitieve taken je wil laten lopen. Je kiest een vervaldatum waarop de taak moet zijn uitgevoerd, en klaar.