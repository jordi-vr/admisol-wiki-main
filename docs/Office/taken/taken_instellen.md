---
sidebar_position: 1
---

# Hoe stel ik een taak in?

We navigeren vanuit het tabje voor taken naar de instellingen en krijgen volgende onderdelen te zien:

![alt text](/img/images/image129.png)

Voor het instellen van een eenvoudige taak hanteren we de eerste drie onderdelen van bovenstaande afbeelding, voor repetitieve taken de laatste drie onderdelen. Hierop focussen we pas op het volgende punt. Hoe gaan we te werk voor een eenvoudige taak?

1. **We stellen ‘taak definities’ en hun detail in**

We klikken door op ‘taakdefinitie’ vanuit het overzicht van onze instellingen. In het overzicht dat we nu te zien krijgen, klikken we op de groene plus om een nieuwe taakdefinitie aan te maken. We krijgen onderstaand scherm te zien:

![alt text](/img/images/image267.png)

Hier kunnen we een verkorte code meegeven van onze taak en vervolgens ook een omschrijving in verschillende talen, al naargelang de ingestelde talen voor je dossier. In de taakdefinities ga je een overkoepelende taak een naam geven. Een voorbeeld van een taakdefinitie voor accountantskantoren zou kunnen zijn ‘BTW-aangifte’. Dit is een overkoepelende taak die uiteen kan vallen in verschillende deeltaken.


Het aanmaken van deze deeltaken verloopt vanuit het overzicht met de verschillende ‘taak definities’. Je klikt op onderstaande link. Vervolgens kan je een detail creëren door op de groene plus te klikken, waarna je het volgende scherm krijgt te zien:

![alt text](/img/images/image18.png)
![alt text](/img/images/image178.png)

<u>Taak definitie</u>

Kies eerst de taakdefinitie waarvoor je een detail wil creëren. Om verder te gaan met ons voorbeeld, zou dit ‘BTW-aangifte’ kunnen zijn.


<u>Volgnummer:</u>

Je kan zelf bepalen in welke volgorde je detail verschijnt in je taak definities. Deze volgorde bepaal je hier. Let erop dat je met tientallen werkt: ‘10’ komt voor ‘20’.


<u>Omschrijving:</u>

Geef een naam aan je detail.


<u>Competentie:</u>

Kies de competentie die aan het detail is gekoppeld. In het volgende onderdeeltje zoomen we in op deze ‘competenties’.


De volgende onderdelen zijn optioneel. Je kan hier een ‘memo’ toevoegen aan je taak detail zodat je iets extra kan noteren. Je kan ervoor zorgen dat dit niet kan worden afgerond voor het voorgaande is afgerond. En je kan ook timesheets koppelen aan je taken om door te factureren.


2. **Competenties aanmaken en gebruikers koppelen aan competenties**

Vanuit de instellingen, klikken we door op ‘competentie’ en dan op de groene plus om een nieuwe competentie te creëren. We krijgen onderstaand scherm te zien:

![alt text](/img/images/image262.png)

Wat bedoelen we precies met competenties? Een taak kan worden uitgevoerd door een specifiek profiel, bijvoorbeeld een ‘junior’, ‘medior’ of ‘senior’. Deze competenties ga je kort definiëren met een code en vervolgens met een omschrijving. Optioneel kan je de verantwoordelijke aanvinken, zodat het later mogelijk is om in een klantenfiche de verantwoordelijke wordt gelinkt die automatisch aan de taken wordt gelinkt.


Vervolgens gaan we via het overzicht met de instellingen naar ‘competentie-gebruiker’, waar we een competentie kunnen linken aan een welbepaalde gebruiker. Stel dat er op je kantoor maar één senior is, kunnen we deze linken aan dit niveau. Het is zo mogelijk om, als je een taakdefinitie detail, automatisch een gebruiker hieraan te linken die de taak in zijn overzicht te zien krijgt.


Wil je nu een eenvoudige taak aanmaken, nadat je al deze instellingen hebt gedaan? Dan verlaat je de instellingen, ga je naar de homepage van de ‘taken’ en drukt dan op de groene plus. Je kiest voor welke klant of leverancier je de taak wil uitvoeren, je kiest bij definitie welke taak je wil uitvoeren. De rest wordt ingevuld op basis van wat je ingesteld hebt:

![alt text](/img/images/image126.png)



