---
sidebare_position: 1
---

# Hoe stel ik de betalingsherinneringen in?

Je navigeert vanuit het hoofdmenu naar ‘financieel beheer’, dan ‘betalingsherinneringen’, en van daaruit kan je naar de instellingen gaan via het moersleuteltje bovenaan. In het vervolgscherm kan je je verschillende niveaus instellen door op ‘+’ te klikken:

![alt text](/img/images/image239.png)

- Documentcode: het volgnummer van de rappel
- Omschrijving FR / NL / UK: De titel van het rappel niveau
- Boven tekst FR / NL / UK: Tekst boven het facturenoverzicht
- Onderste tekst FR / NL / UK: Tekst onder het facturenoverzicht

![alt text](/img/images/image35.png)

- Kost: een eenmalige kost voor de rappel, ongeacht het aantal facturen
- Minimum bedrag intrest: als het berekende intrestbedrag lager is, wordt dit bedrag genomen
- Intrest: het jaarlijkse intrestpercentage voor berekening van de intrest
- Minimum schadebeding: als het berekende schadebeding lager is dan dit, wordt dit bedrag genomen
- Schadebeding: het percentage voor de berekening van het schadebeding

![alt text](/img/images/image189.png)

- Boodschap FR / NL / UK: opvallende tekst op de rappel
- Steunkleur bij documenten/totaalbedrag/boodschap: hiermee accentueer je bepaalde delen van de rappel
- Vermelden lijn met klantengegevens: geeft klantgegevens weer boven de verkoopsvoorwaarden.
- E-mail indien email ingevuld: vink deze optie aan als je wilt dat betalingsherinneringen per e-mail worden verzonden als er een geldig e-mailadres is ingevuld in de klantenfiche.
- PDF-facturen toevoegen aan de e-mail: als je deze optie aanvinkt, worden de openstaande facturen als PDF-bestanden toegevoegd aan de e-mail. Hierdoor heeft de klant een duidelijk overzicht van de facturen die nog openstaan, samen met de betalingsherinnering.
- Email Tekst: hier kiest u welke tekst in de rappelmail staat. Indien dit niet ingevuld is zal geen rappel verstuurd worden.
- E-mail verzender: hier kan u aanduiden welk mailadres voor dit niveau zal gebruikt worden als afzender.  

We geven kort een voorbeeld van hoe je je zou kunnen organiseren bij het instellen van je rappels. Hieronder de verschillende niveaus:


<u>Eerste niveau:</u>


- Titel: Betalingsherinnering
- Tekst bovenaan: Geachte, op heden ontvingen wij uw betaling(en) niet, waarvan detail hierna. Gelieve binnen 7 dagen na ontvangst van dit bericht de vervallen facturen te betalen. Bij een volgende aanmaning via aangetekende zending wordt 10 euro rappel kost aangerekend.
- Tekst onderaan: Gelieve de betaling(en) onverwijld uit te voeren op rek. nr. 442-8040091-82. Mocht(en) de betaling(en) inmiddels zijn uitgevoerd, dient deze herinnering niet in beschouwing genomen te worden. Dank voor uw bereidwillige opvolging.
- Boodschap in kader: Betaal onmiddellijk en vermijd een rappel kost van 10,00 euro!
 


<u>Tweede niveau</u>


Aanrekening rappel kost van € 10


- Titel: tweede herinnering (aangetekend)
- Tekst bovenaan: Geachte, op heden ontvingen wij uw betaling(en) niet. Gelieve binnen 7 dagen na ontvangst van dit bericht de vervallen facturen te betalen. Bij een volgende aanmaning wordt, conform onze voorwaarden, schadevergoeding en interest aangerekend.
- Tekst onderaan: Gelieve de betaling(en) onverwijld uit te voeren op rek. nr. 442-8040091-82. Mocht(en) de betaling(en) inmiddels zijn uitgevoerd, dient deze herinnering niet in beschouwing genomen te worden. Dank voor uw bereidwillige opvolging.
- Boodschap in kader: Betaal onmiddellijk en vermijd schadebeding en intresten!
 

<u>Derde niveau</u>


Aanrekening van rappel kost € 10

Aanrekening schadebeding van 10% men een minimum van € 40 per factuur

Aanrekening 7% intrest


- Titel: Derde herinnering (aangetekend)
- Tekst bovenaan: Geachte, op heden ontvingen wij uw betaling(en) niet, waarvan detail hierna. Gelieve binnen 7 dagen na ontvangst van dit bericht de vervallen facturen te betalen. Bij een volgende aanmaning wordt de dienstverlening tijdelijk stopgezet.
- Tekst onderaan: Gelieve de betaling(en) onverwijld uit te voeren op rek. nr. 442-8040091-82. Mocht(en) de betaling(en) inmiddels zijn uitgevoerd, dient deze herinnering niet in beschouwing genomen te worden. Dank voor uw bereidwillige opvolging.
- Boodschap in kader: Dit dossier wordt, behoudens betaling binnen de 7 dagen, overgemaakt aan onze raadsman.
 

<u>Vierde niveau</u>


Aanrekening van rappel kost € 10

Aanrekening schadebeding van 10% men een minimum van € 40 per factuur

Aanrekening 7% intrest


- Titel: Mededeling
- Tekst bovenaan: Dit dossier werd overgemaakt aan onze raadsman.
- Tekst onderaan: Gelieve het schrijven van onze raadsman af te wachten en enkel op zijn rekening te betalen.
- Boodschap in kader: Gelieve enkel op rekening van onze raadsman te betalen a.u.b.