---
sidebare_position: 2
---

# Hoe gebruik ik de betalingsherinneringen?

Om een rappel aan te maken, ga je vanuit ‘financieel beheer’ naar ‘betalingsherinnering’ en dan krijg je onderstaand scherm te zien:

![alt text](/img/images/image277.png)

Vooraleer onze software een voorstel genereert met alle openstaande klanten, moet je aangeven vanaf hoeveel vervaldagen je de openstaande wil zien, of je louter voor je eigen klanten rappels wil sturen, indien je met verantwoordelijken werkt, en of gedomicilieerde facturen ook in het overzicht mogen terechtkomen.


Als je dit correct hebt aangevuld, genereer je het voorstel. Je zal een lijst te zien krijgen met al je openstaande klanten en voor welk bedrag. Als je op een specifieke klant drukt, zal in de tabel daaronder een overzicht verschijnen met alle openstaande facturen en hoe lang deze al vervallen zijn. In het voorbeeld is dit al erg lang.

![alt text](/img/images/image221.png)

Je zal voor iedere klant kunnen aangeven welk type rappel je kan uitsturen, welk niveau met andere woorden. Je zal ook zien welke rappel je de laatste keer voor die klant hebt gestuurd. We zullen automatisch het volgende niveau voorstellen.


*Tip: als je een bepaalde klant geen rappel wil sturen, laat je het veld 'rappeltype' gewoon leeg.*


Wil je ons ook mails laten uitzenden naar je klanten met de rappel erbij? Dat kan je doen door het hokje ‘verzend e-mail’ aan te vinken. Al deze klanten kan je, mits het mailadres correct is ingevuld, met één klik een mail sturen.


Als je alles correct hebt aangeduid, kan je klikken op onderstaande button en vervolgens nog eens op ‘start’ om het rappel bestand te genereren en de mails te verzenden. Zodra dat gedaan is, kan je op de button hieronder al je rappels downloaden.

![alt text](/img/images/image91.png)

