---
sidebare_position: 1
---

# Hoe stel ik forfaits in en hoe gebruik ik ze?

Om je forfaits in te stellen, moet de module voor timesheets worden geactiveerd. Zodra dat gebeurd is, ga je naar de instellingen van je timesheets in het menu links. Hier zal je onderaan de opties terugvinden voor het instellen en gebruiken van forfaits:

![alt text](/img/images/image86.png)

**Forfait definities**

Hier definieer je groepen van klanten die dezelfde soort documenten op een bepaald tijdstip moeten ontvangen, zoals maandelijks, kwartaal, jaarlijks, etc. Klik op de groene plus om een nieuwe ‘forfait definitie’ toe te voegen. Geef de naam en het tijdstip aan waarop dit moet worden gegenereerd. Hieronder een voorbeeld van een mogelijke ‘forfait definitie’:

![alt text](/img/images/image146.png)

We hebben hier een ‘forfait definitie’ aangemaakt voor een maandelijkse factuur. We hebben het ID daarom ‘maand’ genoemd, en binnen dit ID is het nummer ‘8’, omdat we een definitie hebben aangemaakt voor augustus. De forfait mag worden verstuurd op de laatste dag van deze maand. We zullen werkdagen factureren.

*Tip: indien je voor iedere maand van het jaar een forfait definitie wil aanmaken, kan het makkelijker zijn om gewoon eentje aan te maken, en dan in het overzicht met alle definities een export te nemen naar Excel en daar de gewenste definities aan te vullen, om vervolgens de tabel terug te importeren*

**Klanten forfaits**

Bij ‘klanten forfaits’ specificeer je welke klant welke forfait moet ontvangen. Je klikt gewoon op de plus om een nieuwe klant toe te voegen. Dit bepaalt wanneer en welk document aan die klant wordt gegenereerd. In ons voorbeeld hieronder, hebben we de maandelijkse forfait voor een prijs van €250 toegewezen aan onze klant, Gregory.

![alt text](/img/images/image215.png)

Je kan ook een basisdocument kiezen. Indien je dit doet zal admisol een kopie nemen van het document en hier een nieuw forfait op basis van maken. Hierbij zal het veld ‘prijs’ niet relevant zijn. Wij raden aan enkel een basisdocument te kiezen dat niet boekhoudkundig is, op die manier kan je het document aanpassen bij indexeringen zonder dat je boekhouding aangepast zal worden.

**Historiek gefactureerde forfaits**

Hier kan je steeds zien welke forfaits werden gegenereerd. Vanuit dit overzicht kan je ook eenvoudig een bon wissen, die dan later opnieuw kan worden gegenereerd.

**Facturatie**

Wanneer je klaar bent met het instellen van ‘forfait definities’ en ‘klanten forfaits’, kun je met één druk op de knop al je periodieke facturen aanmaken voor de aangegeven klanten en tijdstippen. Admisol zal de documenten automatisch genereren volgens de opgegeven schema's.

![alt text](/img/images/image165.png)

Je drukt gewoon op ‘ok’ om te genereren. Vervolgens zal je een overzicht van je gegenereerde documenten kunnen raadplegen in de historiek, en uiteraard vind je je forfaits ook terug in je facturen, in dit geval. Je hebt daar nog steeds de flexibiliteit om deze gegenereerde documenten handmatig aan te passen indien nodig.


